Opzetje opdracht tekst.

GameOfLife

* Functioneel programmeren
* Intro Game of Life
* Opzet Game of Life in OCaml
* Download voorbeeldcode en lever werkend in


Functioneel programmeren

Functioneel programmeren is een paradigma waarbij functies een centrale rol
spelen. Vergelijk object-georienteerd (objecten) en logisch programmeren
(relaties). Een functie is hier als we die uit de wiskunde kennen, niet een
functie als in C of Java (procedures en methoden).

Functioneel programmeren is een vorm van declaratief programmeren, net als
logisch programmeren. Declaratief wil zeggen dat je beschrijft wat je
programma moet doen, in tegenstelling tot hoe je programma iets moet doen
(imperatief).

Over het algemeen wordt verwacht dat een pure functionele programmeertaal de
volgende eigenschappen heeft:

* - Hogere orde functies
    Functies kunnen geparameteriseerd worden met functies.
  - Functies zijn first-class
    Functies zijn waarden net als alle anderen mbt maken en gebruiken.

* - Recursie
    Een functie kan 'zichzelf' aanroepen met een 'kleinere' input waarde.
  - Tail-call optimalisatie
    De compiler optimaliseert een recursieve aanroep wanneer deze het laatste
    is dat gedaan wordt in een functie definitie.

* - Referential transparency
    Functie aanroepen kunnen zonder verandering van betekenis vervangen worden
    door de return waarde van de functies. Dit betekent dat functies geen side
    effects hebben.
  - Single assignment
    Variabelen, of beter gezegd namen, kunnen slechts een keer een waarde
    krijgen en ze houden deze. Waarden kunnen gemaakt worden mbv andere
    waarden, maar kunnen niet overschreven worden (immutable).
  Dit betekent dat er dus geen impliciete state is zoals in veel imperatieve
  talen.

* (Closures, pattern matching, lazy evaluation, etc.)

ML is een bekende functionele taal met de genoemde eigenschappen. Een subset
van OCaml is in feite ML, dus biedt OCaml een volledige functionele omgeving.
Daarnaast heeft OCaml ook imperatieve constructies (for-loops, mutable data),
een module systeem en object georienteerde constructies.

Omdat dit een practicum functioneel programmeren is gebruiken we vooral het
functionele deel van OCaml. Met de meeste van de genoemde eigenschappen heb je
al kennis gemaakt.


Intro Game of Life

Game of Life is een voorbeeld van een cellular automaton. Een cellular
automaton is een wiskundig model dat bestaat uit:

* positieve dimensie N
* eindige verzameling states S
* n-dimensionaal raster van cellen over Z^N (Z gehele getallen)
* buurrelatie over Z^N x Z^N
* transitiefunctie van S^x+1 naar S met x het aantal buren van een cel
(* start state voor iedere cel in raster?)

In ons geval gaat het om een 2-dimensionaal raster, states {dead,living} en
een transitiefunctie als volgt:

* living met 2 of 3 buren living  -> living
* dead met 3 buren living         -> living
* overige gevallen                -> dead

De buurrelatie zegt dat een cel die bereikbaar is met nul of een stappen in
iedere dimensie een buur is van de cel op de huidige positie.

We spelen het spel op de volgende manier. Uitgaande van een start state voor
iedere cel spelen we op ieder discreet tijdstip t een ronde. Voor iedere cel c
wordt met de transitiefunctie de nieuwe state van c berekend. De input van de
transitiefunctie zijn de states van c en buren c1...cn van c op tijdstop t-1.

[voorbeeldje met een plaatje]


Opzet Game of Life in OCaml

Input en output routines, inclusief het gebruik van de Graphics module, zijn
typisch dingen die natuurlijker te programmeren zijn op een imperatieve
manier. Dit deel van het programma hoef je daarom niet te maken, maar krijg je
cadeau.

Om de code te begrijpen moeten we alleen de ; operator nog uitleggen. Dit is
de sequentiele compositie operator die twee expressies na elkaar uitvoert en
de waarde van de tweede geeft (en dus een imperatieve constructie).
Verwar de ; operator niet met het ; teken waarmee je in bijvoorbeeld Java een
statement afsluit.

[ gegeven is life.ml ]

Het model van Game of Life en functies die daarop werken definieren we in een
aparte file, world.ml. De bijbehorende world.mli interface bevat de namen van
datatypen en functies die vanuit andere files gebruikt kunnen worden.

Een imperatieve manier om de staat van het model te beschrijven is met een
matrix (een array van arrays). In een functionele stijl gebruiken we geen
mutable datastructuren. In plaats daarvan zouden we voor een lijst van lijsten
kunnen kiezen, maar omdat we dan geen directe toegang tot de cellen hebben
zoals bij een array zou het programma waarschijnlijk niet erg snel zijn.

Daarom beschrijven we de staat van het model met een verzameling van
coordinaten die precies de levende cellen aangeven. Deze aanpak heeft nog een
aantal voordelen boven een matrix. Ons model is nu conceptueel oneindig groot,
terwijl een matrix vaste eindige afmetingen heeft. Bedenk eens wat een Game of
Life programma op basis van een matrix moet doen met cellen die zich tegen de
randen van de matrix bevinden.

(Ander voordeel is dat we heel snel alle levende cellen plus hun buren kunnen
uitrekenen.)

[ gegeven is world.mli ]
[ gegeven is een opzetje voor world.ml dat liefst alvast compileert ]
